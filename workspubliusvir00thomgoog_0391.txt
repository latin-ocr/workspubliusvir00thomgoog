mmo! m. 11.

Decurrere rogos; ter moestum funeris ignem
Lustravere in equis; ululatusque ore dedere.
Spargitur et tellus lacrimis, sparguntur et arma.
It coelo clamorque virum clangorque tubarum.
Hinc alii spolia occisis derepta Latinis
conjiciunt igni, galeas, ensesque decoros
Frenaque, ferventesque rotas3 pars munera nota,
Ipsorum clipeos, et non felicia tela.

Multa boum circa mactantur corpora Morti ;
Saetigerosque sues raptasque ex omnibus agris
In flammam jugulant pecudes. Tum litore toto
Ardentes spectant socios, semirutaque servant
Busta; neque avelli possunt, nox humida donec
Invertit eoelum stellis fulgentibus aptum.

Nec minus et miseri diversa in perte Latini
Innumeras struxere pyras3 et corpora partim
Multa virum terrae infodiunt, avectaque partim
Finitimos tollunt in agros, urbique remittunt:
Cetera, confusaeque ingentem caedis acervum,
Nec numero nec honore cremant3 tunc undique vasti
Certatim crebris collucent ignibus agri.

Tertia lux gelidam coelo dimoverat umbram:
Maerentes altum cinerem et confusa ruebant
Ossa focis, tepidoque onerabant aggere terra.

J am vero in tectis praedivitis urbe Latini
Praecipuus fragor, et longi pars maxima luctus.
Hic matres, miseraeque nurus, hic cara sororum
Pectora maerentum, puerique parentibus orbi,
Dirum exsecrantur bellum Turnique hymenaeos ;
Ipsum armis, ipsumque jubent decernere ferro,
Qui regnum Italiae et primos sibi poscat honores.
Ingravat haec saevus Drances, solumque vocari
Testatur, solum posci in certamina Tumum.
Multa simul contra variis sententia dictis

Pro Turn03 et magnum reginae nomen obumbrat;
Multa virum meritis sustentat fama tropaeis.

Hos inter motus, medio in flagrante tumultu,
Ecce, super maesti magud Diomedis ab urbe
Legati responsa ferunt: nihil omnibus actum
Tantorum impensis operum; nil dona, neque aurum,
Nec magnas valuisse preces 3 alia arma Latinis ο
Quaerenda, aut pacem Trojano ab rege petendam.
Deficit ingenti luctu rex ipse Latinus.

Fatalem AEnean manifesto numine ferri,
Admonet ira deum, tumulique ante ora recentes.

Ergo concilium magnum, primosque suorum

 

