88 nrrnsrnrr morra

Et munire favos, et daedala fingere tecta:
At fessae multa referunt se nocte minores,
Orura thymo plenae3 pascuntur et arbuta passim,
Et glaucas salices casiamque, crocumque rubentem
Et pinguem tiliam et ferrugineos hyacinthos.
Omnibus una quies operum, labor omnibus unus.
Mane ruunt portis; nusquam mora: rursus easdem
Vesper ubi e pastu tandem decedere campis
Admonuit, tum tecta petant, tum corpora curant:
Fit sonitus, mussantque oras et limina circum.
Post, ubi jam thalamis se composuere, siletur
In noctem, fessosque sopor suus occupat artus.
Nec vero a stabulis pluvia impendente recedunt ν
Longius, aut credunt coelo adventantibus euris3
Sed circum tutae sub moenibus urbis aquantur,
Excursusque breves tentant, et saepe lapillos,
Ut cymbae instabiles fluctu jactante saburram,
Tollunt: his sese per inania nubila librant.
Illum adeo placuisse apibus mirabere morem,
Quod nec concubitu indulgent, nec corpora segnes
In Venerem solvrmt ant fetus nixibus edunt3
Verum ipsae e foliis natos et suavibus herbis
Ore legrmt3 ipsae regem parvosque Quirites
Sufficiunt, aulasque et cerea regna refingrmt.
Saepe etiam duris errando in cotibus alas
Attrivere, ultroque animam sub fasce dedere;
Tantus amor florum et generandi gloria mellis.
Ergo ipsas quamvis angusti terminus aevi
Excipiet, (neque enim plus septima ducitur aestas)
At genus immortale manet, multosque per annos
Stat fortuna domus, et avi numerantur avorum.
Praeterea regem non sic AEgyptos et ingens
Lydia, nec populi Parthorum aut Medus Hydaspes
Observant. Rege incolumi mens omnibus una est;
Amisso, mpero fidem constructaque mella
Diripuere ipsae, et crates solvere favorum.
Ille operum custos3 illum admirantur, et omnes
Circumstant fremitu denso, stipantque frequentes,
Et saepe attollunt humeris, et corpora bello
Objectant‚ pulchramque petunt per vulnera mortem.
His qnidam signis atque haec exempla secuti,
Esse apibus partem divinae mentis et haustus
AEtherios dixere: deum namque ire per omnes
Terraeque tractusque maris coelumque profrmdum3

Hinc pecudes, armenta, viros, genus omne ferarum,
h Quemque sibi tenues nascentem arcessere ritasq

 

