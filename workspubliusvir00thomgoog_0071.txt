36 r. rmorm aaronis

Virgea praeterea Celei vilisque supellex,
Arbuteae crates et mystica vannus Iacchi:
Omnia quae multo ante memor provisa repones,
Si te digna manet divini gloria ruris.
Continuo in silvis magna vi flexa domatur
In burim et curvi formam accipit ulmus aratri;
Huic a stirpe pedes temo protentus in octo,
Binae aures, duplici aptantur dentalia dorso.
(laeditur et tilia ante jugo levis, altaque fagus,
Stivaque, quae currus a tergo torqueat imos;
Et suspensa focis explorat robora fumus.
Possum multa tibi veterum praecepta referre,
Ni refugis, tenuesque piget cognoscere curas.
Area cum primis ingenti aequanda cylindro
Et vertenda manu et creta solidanda tenaci,
Ne subeant herbae, neu pulvere victa fatiscat;
Tum variae illudant pestes: soepe exiguus mus
Sub terris posuitque domos atque horrea fecit3
Aut oculis capti fodere cubilia talpae;
Intentusque cavis buf0, et quae plurima terrae
Monstra ferrmt3 populatque ingentem farris acervum
Curculio, atque inopi metuens formica senectae.
Contemplator item, quum sc nux plurima silvis
Induet in florem et ramos curvabit olentes ;
Si superant fetus, pariter frumenta sequentur,
Magnaque cum magno veniet tritura calore3
At si luxuria foliorum exuberat umbra,
Nequidquam pingues palea teret area culmos.
Semina' vidi equidem multos medicare serentes,
Et nitro prius et nigra perfundere amurca,
Grandior ut fetus siliquis fallacibus esset,
Et quamvis igni exiguo properata maderent.
Vidi lecta diu et multo spectata labore
Degenerare tamen, ni vis humana quotannis
Maxima quaequc manu legeret; sic omnia fatis
In pejus ruere, ac retro sublapsa referri;
Non aliter quam qui adverso vix flumine lembum
Remigiis subigit, si brachia forte remisit,
Atque illum in praeceps prono rapit alveus amni.
Praeterea tam sunt Arctrui sidera nobis
Haedorumque dies servandi et lucidus Anguis,
Quam quibus in patn'am ventosa per aequora vectis
Pontus et ostriferi fauces tentantur Abydi.
Libra die somnique pares ubi fecerit horas,
Et medium luci atque umbris jam dividit orbem,
r Exeruere, viri, tauroa3 serite hordea campis

 

