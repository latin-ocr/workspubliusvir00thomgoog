numos LIB. XII.

J am jam linquo acies Ne me terrete timentem,
Obscenae volucres; alarum verbera nosco,
Letalemque sonum 3 nec fallunt jussa superba
Magnanimi J ovis. Haec pro virginitate reponit?
Quo vitam dedit aternam? cur mortis ademta est
ConditioP possem tantos finire dolores
N unc certe, et misero fratri comes ire per umbras,
Immortalis ego Ρ aut quidquam mihi dulce meorum
Te sine, frater, erit? Ο quae satis alta dehiscat
Terra mihi, manesque deam demittat ad imos ?’'
Tantum effata, caput glauco contexit amictu
Multa gemens et se fluvio dea condidit alto.
AEneas instat contra, telumque coruscat β’)
Ingens arboreum, et saevo sic pectore satur: ‘
‘⁴ Quae nunc deinde mora est? aut quidjam‚ Turne, retractas P
Non cursu, saevis certandum est cominus armis.
Verte omnes tete in sacies; et contrahe, quidquid
Sive animis sive arte vades; opta ardua pennis
Astra sequi, clausumve cava te condere terra.”
Ille caput quassans: “ Non me tua fervida terrent
Dicta, serox; di me terrent, et Jupiter hostis.’'
Nec plura effatus saxum circumspicit ingens,
Saxum antiquum, ingens, eampo quod sorte jacebat,
Limes agro positus, litem ut discerneret arvis3
Vix illud lecti bis sex cervice subirent,
Qualia nunc hominum producit corpora tellus:
Ille manu raptum trepida torquebat in hostem,
Altior insurgens et cursu concitus heros.
Sed neque currentem se, nec cognoscit euntem,
Tollentemve manu saxumque immane moventem:
Genua labant; gelidus concrevit frigore sanguis.
Tum lapis ipse viri, vacuum per inane volutus,
Nec spatium evasit totum, nec pertulit ictum.
Ao velut in somnis, oculos ubi languida pressit
Nocte quies, nequidquam avidos extendere cursus
Velle videmur, et in mediis conatibus aegri
Succidimus; non lingua valet, non corpore notae
Sufficiunt vires, nec vox aut verba sequuntur:
Sic Turno, quacumque viam virtute petivit,
Suecessum dea dira negat. Tum pectore sensus
Vertuntur varii. Rutulos aspectat et urbem,
Cunctaturque metu, telumque instare tremiscit;
Nec quo se eripiat, nec quavi tendat in hostem,
Nec currus usquam videt, aurigamve sororem.
Cunctanti telum AEneas fatale coruscat,
Sortitus fortunam oculis3 et corpore toto

 

