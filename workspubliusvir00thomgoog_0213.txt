178 r. mamm macrus

Hic primum paribus nitens Cyllenius alis
Constitit3 hine toto praeceps se corpore ad undas
Misit, avi similis, quae circum litora, circum
Piscoscs scopulos, humilis volat aequora juxta.
[Haud aliter terras inter coelumque volabat,
Litus arenosum Libyae ventosque secabat
Materno veniens ab avo Cyllenia proles]

Ut primum alatis tetigit magalia plantis,
AEnean fundantem arces ac tecta novantem
Conspicit: atque illi stellatus iaspide fulva
Ensis erat, Tyrioque ardebat murice laena,
Demissa ex humeris; dives quae munera Dido
Fecerat, et tenui telas discreverat auro.
Continuo invadit: “ Tu nunc Carthaginis altae
Fundamenta locas, pulchramque uxorius urbem
Exstruis? heu regni rerumque oblite tuarum!
Ipse deum tibi me claro demittit Olympo
Regnator, coelum et terras qui numine torquet3
Ipse haec ferre jubet celeres mandata per auras:
Quid struis? aut qua spe Libycis teris otia terris?
Si te nulla movet tantarum gloria rerum,

Nec super ipse tua moliris laude laborem,
Ascanium surgentem, et spes heredis Iuli
Respice, cui regnum Italiae Romanaque tellus
Debentur.'’ Tali Cyllenius ore locutus
Mortales visus medio sermone reliquit,

Et procul in tenuem ex oculis evanuit auram.

At vero AEneas aspectu obmutuit amens,
Arrectaeque horrore comae, et vox faucibus haesit.
Ardet abire fuga, dulcesque relinquere terras,
Attonitus tanto monitu imperioque deorum.

Heu, quid agat? quo nunc reginam ambire furentem
- Audeat affatu? quae prima exordia sumat?
[Atque animum nunc hue celerem, nunc dividit illuc,
In partesque rapit varias, perque omnia versat]
Haec alternanti potior sententia visa est:
Mnesthea Sergestumque vocat, fortemque Serestum:
Classem aptent taciti, sociosque ad litora cogant;
Arme parent, et, quae sit rebus causa novandis,
Dissimulent: sese interea, quando optima Dido
Nesciat, et tantos rumpi non speret amores,
Tentaturum aditus, et quae mollissima fandi
Tempora, quis rebus dexter modus. Ocius omnes
Imperio laeti parent, ac jussa facessunt.
p At regina dolos (quis fallere possit amantem Ρ)

Praesensr't, motusque excepit prima tuturos,

 

