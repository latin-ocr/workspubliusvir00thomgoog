154 r.vracrn11manor1s

Instruimus mensas, arisque reponimus ignem:
Rursum ex diverso coeli caecisque latebris
Turba sonans praedam pedibus circumvolat uncis,
Polluit ore dapes. Sociis tunc, arma capessant,
Edico, et dira bellmn cum gente gerendum:
Haud secus ac jussi fuciunt, tectosque per herbam
Disponunt enses, et scuta latentia condunt.
Ergo, ubi delapsae sonitum per curva dedere
Litort, dat signum specula Misenus ab alta
AErc cavo. Invadunt socii, et nova proelia tentant,
Obscenae pelagi ferro foedare volucres.
Sed neque vim plumis ullam, nec vulnera tergo
Accipiunt3 celerique fuga sub sidera lapsae
Semesam praedam et vestigia foeda relinquunt.
Una in praecelsa concedit rupe Oelaeno,
Infelix vates, rumpitque hanc pectore vocem:
‘Bellum etiam pro oaede boum stratisque juvencis,
Laomedontiadas, bellumne inferre paratis,
Et patrio Harpyias insontes pellere regno?
Accipite ergo animis atque haec mea figite dicta:
Quae Phoebo pater omnipotens, mihi Phoebus Apollo
Praedixit vobis Furiarum ego maxima pando.
Italiam cursu petitis, ventisque vocatis
Ibitis Italiam, portusque intrare licebit.
Sed non ante datam cingetis moenibus urbem,
Δ Quam vos dira fames nostraeque injuria caedis
s Ambesas subigat malis absumere mensas’

“ Dixit3 et in silvam pennis ablata refugit.
At sociis subita gelidus formidine sanguis
Deriguit; cecidere animi: nec jam amplius armis,
Sed votis precibusque jubent exposcere pacem,
Sive deae, seu sint dirae obscenaque volucres.
Et pater Anchises passis de litore palmis
Numina magna vocat, meritosque indicit honores:
‘Di, prohibete minas! di, talem avertite casum,
Ea placidi servate pios !' Tum litore funem
Deripere, excussosque jubet laxare rudentes.
Tendunt vela noti: ferimur spumantibus undis,
Qua cursum ventusque gubernatorque vocabant.
J am medio apparet fluctu nemorosa Zacynthos,
‘ Dulichiumque, Sameque, et Neritos ardua saxis.
Effugimus scopulos Ithacae, Laertia regna,
Et terram altricem saevi exsecramur Ulixi.
Mox et Leucatas nimbosa cacumina montis,
Et formidatus nauus aperitur Apollo.
Η unc petimus fessi, et paruae succedimusurhi·¹

 

