282 r. marm morus

Infernas reseret sedes, et regna recludat

Pallida, dis invisa; superque immane barathrum
Cematun trepidantque immisso lumine manes.
Ergo insperata deprensum in luce repente,
Inclusumque cavo saxo, atque insueta rudentem,
Desuper Alcides telis premit, omniaque arma
Advocat, et ramis vastisque molaribus instat.

Hle autem, neque enim fuga jam super ulla pericli,
Faucibus ingentem fumum, mirabile dictu,
Evomit, involvitque domum caligine caeca,
Prospectum eripiens oculis; glomeratque sub antro
Fumiferam noctem commixtis igne tenebris.

Non tulit Aloidas animis, seque ipse per ignem
Praecipiti injecit saltu, qua plurimus undam
Fumus agit, nebulaque ingens aqrcous aestuat atra.
Hie Cacum in tenebris incendia vana vomentem
Corripit in nodum complexus, et angit inhaerens
Elisos oculos, et siccum sanguine guttur.
Panditur extemplo foribus domus atra revulsis,
Abstractaeque boves abjurataeque rapina

Ocelo ostenduntur, pedibusque informe cadaver
Protrahitur. Nequeunt expleri corda tuendo
Terribiles oculoS, vultum, villosaque soetis

Pectora semiferi, atque exstinctos faucibus ignes.
Ex illo celebratus honos, laetique minores
servavere diem, primusque Potitius auctor,

Et domus Herculei custos Pinaria sacri.

[Hanc aram luco statuit, quae Maxima semper
Dicetur nobis, eterit quae maxima semper]

Quare agite, o juvenes, tantarum in munere laudum
cingin fronde comas, et pocula porgite dextris, ι
Communemque vocate deum, et date vina volentes.’'
Dixerat: Herculei bicolor quum populus umbri
Velavitque comae, foliisque innexa pependit,

Et sacer implevit dextram scyphus. Ocius omnes
In mensam laeti libant, divosque precantur.

Devexo interea propior fit Vesper Olympo.
Jamque sacerdotes primusque Potitius ibant
Pellibus in morem cincti, flammasque ferebant.
[Instaurant epulas, et mensae grata secundas
Dona ferunt, cumulantque oneratis lancibus aras]
Tum Salii ad cantus incensa altaria circum
Populeis adsunt evincti tempora ramis;

Hic juvenum chorus, ille senum, qui carmine laudes
Herculeas et facta ferunt: ut prima novercae
Monstra manu geminosque premens eliserit anguis3

 

