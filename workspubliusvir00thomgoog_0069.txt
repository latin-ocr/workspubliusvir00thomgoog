34 1’. vrnomn morus

Seu plures calor ille vias et coeca relaxat
Spiramenta, novas veniat qua sucus in herbas,
Seu durat magis et venas astringit hiantes,

Ne tenues pluviae, rapidive potentia solis

Acrior, aut boreae penetrabile frigus adurat.
Multum adeo, rastris glebas qui frangit inertes
Vimineasque trahit crates, juvat arva ; neque illum
Flava Ceres alto nequidquam spectat Olymp03

Et qui, procisso quae suscitat aequore terga,
Rursus in obliquum verso perrumpit aratro,
Exercetque frequens tellurem, atque imporat arvis.

Humida solstitia atque hiemes orate serenas,
Agricolae3 hiberno laetissima pulvere farra
Laetus ager: nullo tantum se Mysia cultu
J aetat, et ipsa suas mirantur Gargara messes.
Quid dicam, jacto qui semine cominus arva
Insequitur cumulosque ruit male pinguis arenael'
Deinde satis fiuvium inducit rivosque sequentes,
Et, quum exustus ager morientibus aestuat herbis,
Ecce supercilio clivosi tramitis undam
Elicit? illa cadens raucum per levia murmur
Saxa ciet, scatebrisque arentia temperat arva
Quid, qui, ne gravidis procumbat culmus aristis,
Luxuriam segetum tenera depascit in herba,
Quum primum sulcos aequant sata? quique paludis
Collectum humorem bibula deducit arena?
Praesertim incertis si mensibus amnis abundans
Exit, et obducto late tenet omnia limo,

Unde cavae tepido sudant humore lacunae.

Nec tamen, haec quum sint hominumque boumque labores
Versando terram experti, nihil improbus anser,
Strymoniaque grues, et amaris intuba fibris
Officirmt‚ aut umbra nocet. Pater ipse colendi
Haud facilem esse viam voluit, primusque per artem
Movit agros, curis acuens mortalia corda,

Nec torpere gravi passus sua regna veterno.
Ante J ovem nulli subigebant arva coloni3

Ne signare quidem aut partiri limite campum
Fas erat: in medium quaerebant‚ ipsaque tellus
Omnia liberius, nullo poscente, ferebat.

Ille malum virus serpentibus addidit atris,
Praedarique lupos jussit, pontumque moveri;
Mellaque decussit foliis, ignemque removit,

Et passim rivis currentia vina repressit,
Ut varias usus meditando extunderet artes
Paulatim, et sulcis frumenti quareret herbam

 

